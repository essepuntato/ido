Nome: Prezzi dei capi


Descrizione: Ogni capo, un suo relativo articolo gestito in magazzino, o un relativo pezzo di quest'ultimo, possono avere associati tre prezzi di tre diverse tipologie: il "cogs" (costo di produzione industriale), il "sell-in" (prezzo riservato ai rivenditori), e il "sell-out" (prezzo riservato ai consumatori finali). Ognuno di questi prezzi può essere lordo o netto, e può considerare o meno l'IVA. In più, tutti questi prezzi possono anche avere indicata una percentuale di scontistica, se questa è stata applicata.

Ovviamente, diversi capi di un certo modello, così come i diversi articoli gestiti in magazzino di uno stesso capo possono avere prezzi diversi associati. Ad esempio l'uso di un particolare tipo di tessuto per un capo di un certo modello può prevedere un prezzo di cogs che differisce da un altro capo dello stesso modello ma che usa un tessuto diverso e magari più caro.

In più, tutti i prezzi associati ai capi e ai relativi articoli gestiti in magazzino possono variare nel tempo. Per esempio un capo può avere il prezzo di X euro al tempo T, e di X+5 euro al tempo T+1.  Allo stesso modo, questi prezzi possono altresì variare per motivi non necessariamente temporali, ad esempio a seconda del canale del distribuzione, della stagione, o di altri parametri contestuali non necessariamente fissati o fissabili.


Esempio: In data 15 dicembre 2015, una particolare articolo gestito in magazzino di un certo capo per la stagione autunno-inverno 2015 ha un prezzo di cogs fissato a 15 euro, con sell-in di 24 euro e sell-out di 39 euro - tutti prezzi netti IVA. Prima della fine dell'anno sono stati venduti 5 pezzi di questo articolo gestito in magazzino, due a un consumatore finale (con prezzo di sell-out) e tre a un rivenditore (con prezzo di sell-in). A seguito dei saldi, iniziati il 7 gennaio 2016, il prezzo di sell-out è stato scontato del 10% (35,10 euro). Sette pezzi dello stesso articolo in magazzino sono stati comprati in questo periodo da un altro consumatore finale (con prezzo di sell-out scontato). Il 15 gennaio, per soddisfare il fabbisogno di vendita nel periodo dei saldi, sono stati messi in produzione diversi pezzi dello stesso articolo gestito in magazzino, ma con un prezzo di cogs inferiore fissato a 12 euro. Venti di questi pezzi sono stati veduti ad un rivenditore ad un prezzo di sell-in di 19,20 euro.
